# Personvernerklæring for MyTXS
TSS og TKS er behandlingsansvarlig for behandlingen av personopplysninger som beskrevet i denne personvernerklæringen. I denne personvernerklæringen forklarer vi hva slags personopplysninger vi lagrer og hvordan vi behandler de. Denne personvernerklæringen gjelder for: mytxs.samfundet.no


## Personopplysninger vi samler inn og behandler
Vi behandler følgende kategorier av personopplysninger:
- **Medlemskapsinformasjon**: navn, stemmegruppe, varighet på medlemskap, verv, dekorasjoner, turneer og anmerkninger fra styret.  
- **Samtykkebaserte personopplysninger**: adresser, telefonnummer, epostadresse, studie eller yrke og fødselsdato

Personopplysningene samles enten inn direkte fra deg eller genereres av at du gjør noe i korene. 


## Hvordan vi bruker personopplysningene


### Forvaltning av historisk medlemsregister
Personopplysninger under kategorien medlemskapsinformasjon inngår i korenes historiske medlemsregister. Det kan for eksempel være verv og dekorasjoner du hadde, eller hvilke turneer du deltok på. Behandlingsgrunnlaget for dette er vår berettigede interesse jamfør [personopplysningsloven artikkel 6](https://lovdata.no/lov/2018-06-15-38/gdpr/a6). Vi ønsker å kunne vite hvem som har vært med i korene, samt hva de gjorde, for å kunne forholde oss til gamle medlemmer på en ryddig måte. Dette veier tyngre enn de rettslige interessene til medlemmet, fordi det ikke er særlig sensitive personopplysninger vi behandler på dette grunnlaget. Også er det, med unntak av navnet til vedkommende, bare opplysninger som omhandler hva personen gjorde i koret. 

Vi har også samtykkebaserte personopplysninger, der behandlingsgrunnlaget for disse er samtykke fra personen opplysningene omhandler. 


### Systemovervåking, feilretting mm.
Vi overvåker våre systemer etter feil og problemer. En del av disse prosessene innebærer lagring og behandling av personopplysninger. Det rettslige grunnlaget for å behandle personopplysninger til dette formålet er vår berettigede interesse.


## Dine rettigheter
Dersom du ønsker å utøve noen av dine rettigheter, ta kontakt med oss på mytxs@samfundet.no. Forøvrig nevner vi at mye av dette kan du gjøre selv på nettsiden. 


### Rett til innsyn i egne opplysninger
Du kan be om en kopi av alle opplysninger vi behandler om deg. Ta kontakt på epostadressen ovenfor for å bruke innsynsretten din.


### Rett til korrigering av personopplysninger
Du har rett til å be oss rette eller supplere opplysninger som er feilaktige eller misvisende.


### Retten til sletting av personopplysninger
Du har rett til å få dine personopplysninger slettet uten ugrunnet opphold. Du kan derfor når som helst be oss slette opplysninger om deg selv. Men merk at informasjon som vi er pålagt beholde av hensyn til andre rettslige forpliktelser (som for eksempel bokføringsloven) ikke vil bli slettet.


### Begrensning av behandling av personopplysninger
I noen situasjoner kan du også be oss begrense behandlingen av opplysninger om deg. Dette gjør du ved å administrere samtykker eller reservasjoner i våre løsninger.


### Protestere mot en behandling av personopplysninger
Dersom vi behandler opplysninger om deg med grunnlag i våre oppgaver eller på bakgrunn av en interesseavveining, har du rett til å protestere på vår behandling av opplysninger om deg. Dette gjør du ved å administrere samtykker eller reservasjoner i våre løsninger.


### Dataportabilitet
Du har rett til å få utlevert dine personopplysninger i et strukturert, alminnelig anvendt og maskinlesbart format. Ta kontakt på epostadressen ovenfor for å få utlevert dine personopplysninger.


### Du kan klage på vår behandling av personopplysninger
Vi håper du vil si ifra dersom du mener vi ikke overholder reglene i personopplysningsloven. Si da gjerne først i fra gjennom den kontakten eller kanalen du allerede har etablert med oss. Du kan også klage over vår behandling av personopplysninger. Dette gjør du til Datatilsynet.

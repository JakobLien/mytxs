# Bruker dokumentasjon
Dette er dokumentasjon til vanlige korister i TXS, som ikke har verv som gir de ytterligere tilganger i systemet. 

## MyTXS vs MyTSS/MiTKS og login
Noe jeg virkelig skulle ønske alle visste er at MyTXS og MyTSS/MiTKS er 2 helt forskjellige nettsider. Det er en ulike kodebaser, medlemsregistre, ulike tilganger, og ulike innlogginger. En grei huskeregel er at MyTXS har sjekkheftet og semesterplan, mens MyTSS/MiTKS har notearkivet og kryssesystemet. Som bruker av MyTXS kan du ihvertfall endre din egen login (både brukernavn og passord) [her](http://mytxs.samfundet.no/endreLogin). Om du sliter med å logge inn, spør en med tilgang til å hjelpe deg. 


## Medlemsregisterdata
På medlemsregisterdata siden kan du endre på all personinfoen din, samt fjerne den om du ikke ønsker at koret skal sitte på denne. Som aktiv i korene er det ganske nødvendig at det ligger noe informasjon her, for alle korene trenger denne informasjon f.eks. til søknader om støtte og lignende. Notis er et notatfelt der styret kan skrive bemerkninger på deg som medlem, dette er i stor grad en rest etter det gamle systemet. 

Lenger nede på siden kan du se turneer du deltok på, samt info om dine verv og dekorasjoner. Om du mener du mangler noen verv eller dekorasjoner, eller datoene er helt feil, må du gjerne varsle noen som kan fikse dette. Om du for eksempel har byttet stemmegruppe er det ønskelig at dette kommer frem av hvilke "stemmegruppe-verv" du har hatt. 


### Vårbrev
Vårbrev er en lang tradisjon i TSS der gamle medlemmer får tilsendt en oppdatering om korets virksomhet det siste året, med årsrapport, invitasjon til vårball og lignende. Om ønskelig sender vi dette som et fysisk brev i posten, alternativt som epost. Her tas det uansett utgangspunkt i adressen eller eposten som ligger i MyTXS medlemsregisteret. 


## Sjekkheftet
[Sjekkheftet](https://mytxs.samfundet.no/sjekkheftet/TSS) bruker man klassisk til å sjekke opp og eller huske navnet på andre som synger i korene. Hvert kor kan legge inn undergrupper å synliggjøre som f.eks. styret her. Hvilken informasjon som kommer opp på deg i sjekkheftet kan du endre på i innstillinger boksen nederst til høyre. Det oppfordres til å ha infoen sin synlig da det gjør det litt lettere å få kontakt med deg, men det er faktisk ingen krav om det. 

Videre har sjekkheftet en par andre faner som er litt mere spennende: 
- [Søk fanen](https://mytxs.samfundet.no/sjekkheftet/s%C3%B8k) kan man filtrere alle som nå er aktiv i korene. 
- [Kart fanen](https://mytxs.samfundet.no/sjekkheftet/kart) visualiserer hvor de aktive med synlig adresse bor i Trondheim og hvor de kommer fra i landet. 
- [Jubileum fanen](https://mytxs.samfundet.no/sjekkheftet/jubileum) sorterer alle med synlig fødselsdato etter førstkommende bursdag. 
- [SjekkhefTest fanen](https://mytxs.samfundet.no/sjekkheftet/sjekkhefTest) lar deg teste deg på hvor godt du kan navnene til folk. 
- [Felles Emner fanen](https://mytxs.samfundet.no/sjekkheftet/fellesEmner) viser deg en liste av de andre som har ført inn de samme emnekodene som deg i medlemsregisteret. Disse emnene kan du føre inn selv på medlemsregisterdata siden, i feltet "Emnekoder". 


## Semesterplan
[Semesterplan](https://mytxs.samfundet.no/semesterplan/TSS) er nok den mest spennende funksjonen på MyTXS. Her vises hvilke hendelser som kommer framover for det aktuelle koret. 

For å få med seg alt er det en veldig stor fordel å få lagt inn semesterplan i sin egen kalender, og det finnes det 2 måter å gjøre det på:
- Enten kan man legge inn korets kalender i sin egen kalender, ved å abonnere på den via iCal standarden. Dette fungerer for alle kalendere, ikke bare Google Calendar. Merk at det er opp til kalenderappen selv (google calendar, apple calendar osv) hvor fort dette oppdaterer, og i google calender er dette typ 1 gong pr døgn. For å legge til via iCal:
    1. På toppen av semesterplan kopier lenken ved navn "Kalenderfeed lenke". ***IKKE TRYKK PÅ LENKEN***, da laster du ned kalender filen slik den står nå, så om du laster opp denne i kalenderen din vil du deretter følgelig ikke motta oppdateringer. 
    1. Gå i kalender applikasjonen din, og finn ut hvor du må lime inn denne lenken for at den skal abonnere på den, se etter "abonner på ekstern kalender", "ical feed" eller noe sånnt. 
- Om man bruker Google Calendar, slik mange gjør, kan man heller skrive inn gmailen sin i gmail feltet på toppen av semesterplan siden. Da vil man om litt motta en epost for å bli lagt inn i en Google Calendar, og i motsetning til iCal kalenderen som over, vil denne oppdatere typ på 10 sekund heller en en gong for dagen. Om dette ikke fungerer, bruk iCal istedet. Heldigvis er det ingen som har rapportert problemer med at denne blir utdatert, bare at det ikke alltid er man klarer å sette det opp. 

Det er 4 typer hendelser (ting i kalendern) i MyTXS, og det er greit å ha et visst forhold til, også som bruker:
- OBLIG: Dette er obligatorisk, det føres fravær, man må søke om fravær også videre. 
- PÅMELDING: Dette er aktiv påmelding. Det føres ikke fravær, men fungerer forøvrig på samme måte som obligatoriske ting. 
- FRIVILLIG: Dette er andre hendelser i kalendern, verken fraværsmelding eller fraværsføring. 
- UNDERGRUPPE: Dette er hendelser som bare enkelte i koret får opp i kalenderen sin. 

Jobbvakter er undergruppe hendelser som begynner med f.eks. `[#2]`, og dette betyr at 2 stk kan melde seg opp til denne. Dette er klassisk for lenkevakter og leggsjekkvakter, men forhåpentligvis snart også for barvakter (@barsjef). Fordelen med disse hendelsene heller enn regneark er at når man er oppmeldt til hendelsen vil man automatisk få opp hendelsen i kalenderen sin. For å melde seg opp, gå på semesterplan og trykk jobbvakter på toppen, så er det bare å trykke for å melde seg på og av. 

På obligatoriske hendelser må man søke fravær. Lenke til dette finnes i semesterplanen, og i beskrivelsen av hendelsen i kalendern din. Skriv melding i melding feltet, og marker om du kommer eller ikke. På toppen av semesterplan ser du alltid hvor mye fravær du har dette semesteret, inndelt i gyldig og ugyldig fravær. For å se ditt eget fravær inn i fortiden kan trykke "Vis gammelt" på toppen av semesterplan, og bla igjennom så langt tilbake du vil. 

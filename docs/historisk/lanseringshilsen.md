# Lanseringshilsen
Denne hilsnen var skrevet rundt lanseringen av nettsiden, og levde lenge under `mytxs.samfundet.no/om`. Jeg vil ha den ut av htmlen nå som vi har en bedre dokumentasjonsløsning, men vil heller ikkje slette den, så jeg lar den stå her. 

> Send inn feedback her: [MyTXS 2.0 feedback](https://forms.gle/kr2adQyiBmPQHwUs9)
> Les om personvern her: [Personvernerklæring](https://docs.google.com/document/d/1lHZ9TfVrPT49P3GhwRxqDlQs63NExTDQR6YmTz7Fmak/edit?usp=sharing)
> 
> Kjære sangerbrødre og sangersøstre
> 
> Nå har jeg jobbet med dette prosjektet i snart et år. Jeg har brukt 600 timer på det, over 5 ganger så mye som jeg brukte på “bacheloroppgaven” min i vår. Prosjektet har ofte vært givende, og når det ikke har vært det har motivasjonen min vært opprettholdt av hvor mye disse internsidene har å si for korene. At vi fortsatt bruker en løsning som var påbegynt for over 20 år siden taler til det. 
> 
> Denne siden er likevel mer enn bare en ny versjon av den gamle. Gjennom hele prosessen har jeg jobbet med å skrive koden så bærekraftig som mulig, slik at det ikke skal være unødvendig vanskelig å endre på noe. Framover vil vi få muligheten til ikke bare å endre på hvordan siden ser ut og oppfører seg, men også å effektivisere tidskrevende manuelle oppgaver. Jeg tror mange i TXS har tilstrekkelig kompetanse til å bidra til prosjekt, og jeg vil selvfølgelig være behjelpelig. Koden finnes [her](https://github.com/JakobLien/mytxs), så ser jeg fram til å høre fra dere:)
>     
> Forøverig oppfordrer jeg alle til å prøve ut siden, og komme med tilbakemelding om hva dere tenker. Vi offentliggjør siden nå heller enn over nyttår, både for å se at alt fungerer, og for å gi folk muligheten til å komme med tilbakemeldinger. Alle tilbakemeldinger høres, og vi vil gjøre så mye vi kan framover for å forbedre siden:)
> 
> Som på enhver konsert er det til slutt folk som burde takkes:
> - En stor takk til Rikart og Sirius, som jeg så langt har utvekslet 50 konstruktive og ofte lange eposter med.
> - Takk til Frode og Ingeborg, som overbeviste meg om at det var verdt å lære seg Django for at ITK skulle hoste siden. Prosjektet hadde ikke gått uten denne avgjørelsen, som jeg i datiden var veldig irritert over.
> - Takk til ITK, særlig Markus og Arunan, for hosting og hjelp med oppsett av siden. Vi har sittet mange trivelige timer sammen og jobbet med dette.
> - Takk til Sigurd og OJ som har bidratt med idemyldring.
> 
> Sangerhilsen
> Jakob Lien
